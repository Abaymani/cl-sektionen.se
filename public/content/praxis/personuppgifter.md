# Hantering av personuppgifter

## Syfte
Syftet med det här praxisen att förenkla hanteringen av personuppgifter och för att ge ett stöd till att kunna efterleva vår personuppgiftspolicyn (PUP) och dataskyddsförordningen (GDPR). Hädanefter kommer personuppgifter beskrivas som uppgifter.

## Vad är personuppgifter
Personuppgifter är allt som kan kopplas till en identifierbar person. Det är till exempel namn, kontaktuppgifter och bilder. Men även e-postadresser personlig information som allergier. Uppgifter som kan identifiera en person, exempelvis information om utbytesstudier eller post på sektionen är även det personuppgifter.

## Skyldiga att informera
Den registrerade ska få information om vem som är personuppgiftsansvarig, vad uppgifterna ska användas till, den rättsliga grunden samt, i applicerbara fall, till vilka uppgifterna delas till. Vi behöver även informera om att sektionen lagrar alla uppgifter på Google Workplace. Den registrerade ska även bli informerad om dess rättigheter samt att den kan dra tillbaka sitt samtycke om det är den rättsliga grunden.  

Den person eller nämnd som samlar in uppgifterna ansvarar för att informera den registrerade. Detta ska <u>alltid</u> göras om inte uppgifterna redan är sparade med exakt samma ändamål. Informationen ska nå den registrerade i samband med att den lämnar uppgifterna. Om uppgifterna kommer från exempelvis THS ska den registrerade bli informerad när vi tagit del av uppgifterna. Den ska då även få veta vilka kategorier av uppgifter det gäller.  

## Uppgiftsminimering
Uppgiftsminimering är en av de 6 principer som GDPR bygger på och innebär att vi inte ska spara uppgifter vi faktiskt inte behöver. Det är till exempel inte tillåtet att samla in personuppgifter för obestämda framtida behov, för att de kan vara "bra att ha". Detta är också viktigt för underlätta vårt arbete när vi ska rensa uppgifterna och ifall en person önskar att bli bortglömd.  

## Lagring
När vi väl har samlat in relevanta uppgifter är det viktigt att vi lagra detta på ett korrekt och säkert sätt. För att säkerställa detta ska du och din nämnd följa dessa punkter:
- lagra inga personuppgifter lokalt på din dator, använd alltid sektionens Workspace,
- se till att mappen eller filen enbart är delad med behöriga personer

## Generella tidsgränser
I policyn står det hur länge vissa typer av uppgifter får sparas. Generellt gäller:
- Tillsvidare för uppgifter som relateras till förtroendevalda eller nämndaktiva roll på sektionen.
Även bilder sparas tillsvidare.
- Mandatperiod för uppgifter som används för att genomföra arbetet som förtroendevald eller
nämndaktiv.
- Årsslut för evenmang.

Om den registrerade samtycker till kortare eller längre tidsgräns är det det som gäller.

## Guides

### Formulär för datainsamling dvs ej evenemang
- Läs §4.7 och andra relevanta punkter i PUP:en.
- Undvik att samla in personuppgifter.
- Försök att göra formulären anonyma. Det kan dock vara möjligt att identifiera personer utifrån deras svar och då är det fortfarande en personlig uppgift.
- Försök att precisera frågorna så att någon inte “råkar” skriva in personlig information.
- Sätt ett datum så nära insamlingen som möjligt men årslut är ofta lämligt. Ibland kan uppgifter vara intressanta flera år framåt ange då “tillsvidare” om det inte berör känsliga uppgifter (läs sista stycket i §4.7 iPUP:en)

### Formulär för evenmang/anmälningsformulär
- Läs §4.5 - §4.7 och andra relevanta punkter i PUP:en.
- Samla bara in uppgifter som behövs för att ni ska kunna planera evenemnaget.
- Ange vad ni ska använda uppgifterna till, ex allergier och namnkontroll.
- Ange datum enligt PUP:en oftast 31/12 - 20xx. Tänk på att uppgifterna kan behövas för att kontrollera betalningar, sätt därför inte datumet till dagen efter. 

### Dokument 
Om det rör en förtroendevald så kan uppgifterna sparas tillsvidare annars gäller §4.7 i PUP:en. Fundera över om dokumentet innehåller känsliga uppgifter. I de fallen dokumentet innehåller känsliga uppgifter ska uppgifterna anonymiseras eller raderas snarast, inom 1 månad, efter ändamålet blivit inaktuellt.

### Bilder
Om bilder tas vid evenemang ska det alltid informeras genom anmälan eller vid evenemangets start. Det ska alltid ges möjlighet att inte vara med på sparade bilder. Innan bilder publiceras ska samtliga som kan identifierbara personer ge sitt samtycke.

### Radera uppgifter
Innan du radera uppgifter ska du se till att uppgifterna inte längre behöver sparas för ett giltigt skäl. Ett exempel är när kassör/ekonomiansvarig ska kontrollera att deltagarna har betalat. Därefter ska du se till att uppgifterna raderas inom den period den registrerade samtyckt till eller enligt PUP:en.  

När du raderar uppgifter behöver du inte radera hela dokument utan bara personuppgifterna. Om det är en lista med enbart namn kan du exempelvis spara ett dokument om antalet deltagare eller annan intressant information.

Rensning av filer på Google Workspace ska göras enligt följande:
- Ta bort eller anonymisera personuppgifter
- Kopiera filen
- Ta bort den gamla filen
- Rensa papperskorgen

Rensning av formulär på Google Workspace ska göras enligt följande:
- Skapa ett kalkylark med svaren
- Rensa svaren i formuläret
- Ta bort personuppgifter i kalkylarket
- Kopiera över kvarvarande information till ett nytt ark
- Ta bort det gamla kalkylarket
- Rensa papperskorgen

Dessa steg är viktiga för att uppgifterna ska försvinna helt och inte ligga kvar i versionshistoriken. Rensa/anonymisera uppgifterna minst en gång per år men gärna två gånger.

___
**Ändringshistorik**  
*Skriven av CtyreLsen 2022*