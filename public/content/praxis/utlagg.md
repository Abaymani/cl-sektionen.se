# Praxis för utlägg

## Vad är utlägg?

Utgifter som uppstår för sektionens räkning men som betalas av en individ kallas utlägg. Genom att redovisa kvitto kan personen i efterhand få ersättning motsvarande utgifterna. För att utbetalningen ska kunna ske behöver utlägget redovisas på korrekt sätt genom en utfylld utläggsblankett.

## Krav för utbetalning

För att ersättning ska vara aktuell måste en överenskommelse finnas mellan dig som utför köpet och den ekonomisk ansvarige, alltså sektionens kassör, ekonomiskt ansvarig i CLW eller ekonomiskt ansvarig i mottagningen innan transaktionen sker.

**Kvitton ska alltid behandlas och redovisas i sin originalformat**, alltså bör en fysisk utläggsblankett fyllas ut för fysiska kvitton medan samma blankett ska fyllas digitalt för digitala kvitton.

Om alkohol finns på ett kvitto ska detta styrkas från kvittot och den totala utbetalningssumman justeras. Sektionen ersätter i regel inte alkoholkostnader.

## Utläggsblankett

Blanketten för utlägg finns tillgänglig på sektionens hemsida eller genom följande länk:
https://drive.google.com/file/d/1rOzE5IwIRqV0D89qd5f0i-CnTebz8Y3h/view

En utläggsblankett ska fyllas ut och lämnas till den ekonomiskt ansvarige så fort som möjligt efter inköpet. Om ifylld blankett med kvitto inte lämnas in inom 30 dagar kan den ekonomiskt ansvarige välja att neka utbetalningen.

Kvittot ska häftas på den anvisade platsen på blanketten. Flera kvitton kan fästas på samma blankett om de har samma användningsområde och betalningarna ska ske till samma person. **Ifyllda blanketter som saknar kvitto behandlas ej.**

Eventuella kostnader som inte tillhör sektionen ska strykas från kvittot och subtraheras från totala beloppet. **Totala beloppet ska inte rundas av.**

Nedanstående fält måste vara ifyllda för att utbetalningen och bokföringen ska kunna gå rätt till:  
Namn

- E-post
- Telefon
- Bank+clearing
- Kontonummer
- Användningsområde
- Datum
- Totalt belopp
- Underskrift

## Milersättning

Om du använder eller lånar en bil för sektionens verksamhet och har en överenskommelse med den
ekonomiskt ansvarige innan resan sker kan du få ersättning genom att fylla ut en milersättningsblankett. Ersättning betalas även ut för parkeringskostnader och trängselskatt som uppstår i samband med resan men inte för eventuella skador på bilen.

Blanketten för milersättning finns tillgänglig genom följande länk:
https://drive.google.com/file/d/1aBCjU8wfLI5NwNNPjf-RabC1G4ZxM-wn/view?usp=sharing

Nedanstående fält måste vara ifyllda för att utbetalningen och bokföringen ska kunna gå rätt till:

- Namn
- E-post
- Telefon
- Bank/Kontonr
- Datum
- Resans syfte
- Från (startplats)
- Till (resans slutpunkt)
- Antal mil
- Summa (18kr \* antal mil)
- Trängselskatt betald
- Summa transportkostnad (Summa + trängselskatt)
- Underskrift

Om resan hade flera stopp kan fältet “Till” innehålla flera destinationer med pil emellan. Skriv i sådana fall gärna en förklarande kommentar. Exempel:

> Från: Gråttan  
> Till: KTH södertälje → KTH Kista → Gråttan

## Fakturor

För större summor är det enklare att begära en faktura istället för att göra utlägg. Eftersom fakturor kan ha förfallodatum mellan 7 och 30 dagar är det väldigt viktigt att på förhand meddela den ekonomiskt ansvarige om när fakturan förväntas komma in och vilken format (fysisk/digital) den kommer att ha.

Du kan betala fakturan och fästa den som ett kvitto i en utläggsblankett eller lämna den obetald till den ekonomiskt ansvarige för att slippa ligga ute med pengar. I båda fallen är det viktigt att tydligt specificera användningsområdet.

## Inlämning av blanketter

Fysiska blanketter lämnas på den plats som den ekonomiskt ansvarige anvisar. För alla blanketter utöver de som tillhör CLW är denna plats **för tillfället** det gråa skåpet längst till vänster under trappuppgången till vinden i Gråttan.

Digitalt ifyllda blanketter och e-fakturar skickas till den aktuella ekonomiskt ansvariges funktionsmail.

- Kassör: ekonomi@cl-sektionen.se
- Ekonomiskt ansvarig i mottagningen: ekonomi.mottagningen@cl-sektionen.se
- Ekonomiskt ansvarig i CLW: ekonomi.clw@cl-sektionen.se

**Fysiska fakturor bör undvikas** men skickas i nödfall till sektionens faktureringsadress som är:
_Sektionen för Civilingenjör och Lärare
Drottning Kristinas väg 15
100 44 Stockholm_

Fysiska fakturor som levereras till dig ska snarast lämnas till den ekonomiskt ansvarige personligen.

## När du inte fått ett kvitto

För vissa affärshändelser (exempelvis betalningar genom swish/bankgiro) är det svårt att få ett kvitto. För dessa händelser går det att skriva ett eget kvitto som sedan undertecknas av säljaren. Detta kan göras på två sätt.

- **Handsignerat kvitto**: Skriv ut mallen för handsignerat kvitto, fyll i relevanta uppgifter och låt säljaren signera för hand.
- **Digitalt signerat kvitto**: Fyll i mallen för digitalt signerat kvitto och ladda ned kvittot som en pdf. Logga sedan in på https://min.ebox.nu/v2.htm med BankID och ladda sedan upp pdf:en, samt ge ärendet ett korrekt namn. När ärendet är skapat delar du länken med säljaren som sedan signerar loggar in och signerar dokumentet med BankID. Även du som skapat ärendet behöver signera dokumentet för att garantera dess validitet.

OBS: Oavsett form på kvitto är det bra om du kan bifoga en bild som stärker attaffärshändelsen ägt rum, exempelvis om du köpt en biljett bör du bifoga en bild på inbjudan eller anmälningsbekräftelse.

---

**Ändringshistorik:**

_Skriven av CtyreLsen 2022_
