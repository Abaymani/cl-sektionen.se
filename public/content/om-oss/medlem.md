### Varför ska jag bli sektionsmedlem?

Det finns många anledningar till varför man skulle vilja vara sektionsmedlem. Till att börja med så är du med och stöttar studentinflytande på KTH, men är också med och stöttar sektionen.

Du måste vara sektionsmedlem för att:

- få ha rösträtt på sektionsmötet, vilket är sektionens högst beslutande organ. Det är här du kan vara med och påverka sektionens arbete.

- få bli förtroendevald, det vill säga ha en post på sektionen.

- få stå i SSSBs bostadskö.

- få subventionerade event av sektionen.

- få företräde på sektionsaktiviteter och -evenemang.

- få ta del av förmåner och rabatter från THS, vilket du kan läsa mer om vad det innebär här: https://ths.kth.se/general/ths-membership/

### Hur blir jag sektionsmedlem?

När du blir kårmedlem blir du automatiskt sektionsmedlem i den sektion som ditt program tillhör. Att bli kårmedlem innebär att du betalar in en medlemsavgift till THS, via denna länk: https://ths.kth.se/general/ths-membership/
