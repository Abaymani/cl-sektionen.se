## Programmet Civilingenjör och lärare

Programmet för Civilingenjör och lärare (CLGYM) grundades 2002 av Jan Scheffel och Hans Thunberg. Universitetsprogrammet erbjuds på KTH och omfattar 300 högskolepoäng, vilket motsvarar 5 läsår. Utbildningen kombinerar en fullständig civilingenjörsexamen med en komplett lärarutbildning, med behörighet för undervisning i gymnasieskolan och högstadiet. Programmet leder till dubbla yrkesexamina; civilingenjör och lärare.

Civilingenjör och lärare är ett program som är anpassat efter näringslivets ökade efterfrågan av ingenjörer med kunskap om lärande och som kan kommunicera teknik och naturvetenskap. Utbildningen integrerar matematik, teknik och naturvetenskap med pedagogik och didaktik. Programmet innefattar tre VFU-kurser (Verksamhetsförlagd Utbildning); en kortare i ettan på en skola, en inom informella lärandemiljöer och en längre i fyran på en gymnasieskola.

Första läsåret är gemensamt för alla studenter men inför andra läsåret väljer man en av fyra inriktningar:

- Matematik och Energi och Miljö
- Matematik och Fysik
- Matematik och Data
- Matematik och Kemi
