# Vinet skänker
*Melodi: Längtan till landet*

Goda vänner, låt oss fatta glaset,
stämma upp en ljuvlig hyllningssång.
Frid och fröjd ska råda på kalaset,
glädjen varar hela kvällen lång.
Må det glada skämtet alltid trivas
här i detta sällskaps glada lag.
Låtom oss av druvans safter livas
spara vatten till en annan dag.

Vinet skänker helig eld i själen.
Vinet rosar livet som en sky.
Vinet lossar varje band på trälen.
Vinet gör en till en mänska ny.
Nu skall vi skåla alla go’ vänner
tippe tippe topp, tipp topp, tippe topp.
Törsten uti våra strupar bränner,
höj ditt glas, ja skål och botten opp.