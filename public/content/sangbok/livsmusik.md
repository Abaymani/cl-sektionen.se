# Livsmusik
En dag ska du begrava mig.  
Det är det bara du som får.  
För du ska överleva mig  
Och jag ska bli minst hundra år!  

När åren går blir livet trist  
För vännerna blir färre.  
Att leva längst, bli kvar till sist  
Vad kunde vara värre?  

För har man nåt att leva för  
Helt utan andras sällskap – nej!  
Så lova att du aldrig dör  
Så länge du har mig.  

En dag ska du begrava mig ...  

Man kunde skynda ensam fram  
Mot karriärens horisont.  
Att ta det lugnt är synd och skam!  
Vem slösar tid på sånt?  

Men du och jag har annan smak  
För vi vill inte ha det så.  
Vi sällskapar i sakta mak  
Vi kommer fram ändå.  

En dag ska du begrava mig ...  

*Text och musik: Isak Nilsson*  