# Crassus vinsång
*Melodi: Mors lilla Olle*

Kom alla vänner, drick ur ert glas.  
Ni vet väl alla hur vinet skall tas?  
Först med din näsa du känner bouquén,  
då kan du skilja det röda från rosén.  

Sen med din tunga du läppja ditt vin.  
Vad sägs om aromen, nog är den väl fin?  
Sedan du munnen med saften du blött,  
då kan du svälja det vin som är rött.  

Efter ett glas eller två mår du bra.  
Du sjunger och skrålar att mer vill du ha.  
Alla kan se att du börjar bli sné.  
Synd att du dricker en billig Chatelêt.  

Så lyften nu glasen upp till en skål,  
för resten i kupan nog säkert du tål.  
Det är vad vi kallar för dryckeskultur.  
Seså, krök nu armen, ja drickom. Drick ur!  