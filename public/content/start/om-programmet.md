## Om programmet

<b>Programmet</b> Civilingenjör och lärare 300 hp (CLGYM) är ett program som sedan 2002 erbjuds på KTH. Utbildningen leder till dubbla yrkesexamina: en fullständig civilingenjörsexamen samt en komplett lärarutbildning med behörighet för undervisning i gymnasieskolan och högstadiet.

Det finns fyra inriktningar på programmet. De olika inriktningarna samläser med motsvarande civilingenjörsutbildning och ger behörighet för undervisning i olika gymansiekurser. De fyra inriktningarna är:

- Matematik och fysik **(MAFY)**
- Matematik och kemi **(MAKE)**
- Matematik och teknik med specialisering mot energi och miljö **(TEMI)**
- Matematik och teknik med specialisering mot datateknik **(TEDA)**
