# Identitetskris

_Melodi: Hon kommer med solen_

Vi pluggar på CL, ett spännande program  
Ingen dag är just den andra lik  
En kurs är på SU, och en på KTH  
Matte blandas runt med didaktik

Två examen får vi från vår tid på KTH  
Snart går vi ut och vissa känslor börjar tränga på

En liten identitetskris, en liten identitetskris  
Kan bli lärare eller ingenjör  
Ett val som särskilt möjliggör  
Identitetskris, en liten identitetskris  
På CL är vi vana vid identitetskris

Vi skriver vårt CV, och klurar på vad det  
Innebär att vara ingenjör  
Vår löneutveckling, säg värnar vi om den?  
Då lärare vi inte välja bör  
Men sommarlovet hägrar och de liv som vi berör  
som lärare i klassen ger oss alltid gott humör  

En liten identitetskris…

Här sitter vi lärda, med dubbel kompetens  
Så klurigt att förmedla på en gång  
Ett tvådelat exjobb, så mångdimensionellt  
Vår lista på intressen är så lång  
Vårt öde ligger öppet i en framtid som är ljus  
Så många sätt att göra rätt nu när vi ger oss ut  

En liten identitetskris…

_Text: Evelina Bergman Laurén & Josefin Kumlin CL15, inför mottagningen 2019_  
_Vers 2 och 3 är skriven av Maja Rosén CL19, för tackgasquen 2024_
