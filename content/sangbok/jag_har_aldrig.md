# Jag har aldrig var’t på snusen

_Melodi: Åh, hur saligt att få vandra_

Jag har aldrig vart på snusen  
Aldrig rökat en cigarr, halleluja!  
Mina dygder äro tusen  
Inga syndiga laster jag har.

Jag har aldrig sett nåt naket  
Inte ens ett litet nyfött barn.  
Mina blickar går mot taket  
Därmed undgår jag frestarens garn.

||: Halleluja! – Halleluja! :||

Bacchus spelar på gitarren.  
Satan spelar på sitt handklaver.  
Alla djävlar dansar tango  
Säg vad kan man önska sig mer?

Att alla bäckar vore brännvin  
Riddarfjärden fylld med bayerskt öl.  
Cognac i varenda rännsten  
Och punsch i varendaste pöl.

||: Å mera öl! – Å mera öl! :||

# Handelsvisan

_Melodi: Åh, hur saligt att få vandra_

Jag vill aldrig gå på Handels  
Aldrig tenta företagsekonomi.  
Deras IQ är en mandels  
Och förståndet det har gjort sorti.

De har jätteusla snören  
Till sitt jätteusla draperi.  
De kan bara räkna ören  
Hela Handels är ett enda aperi.

||: Handels är skit! – Jag vill ej dit! :||

Mammons pojkar är de alla  
Pappas flickor är de likaså.  
Går och tror att de är balla  
Fastän de inget alls kan förstå.

Hela Handels borde rivas  
Detta anser hela vårat lag.  
Då skulle Osquristina trivas  
Uppå denna Handels ljuva domedag.

||: Åh vilket drag! – På denna dag! :||

# CL-visan

_Melodi: Åh, hur saligt att få vandra_

Jag vill aldrig gå på CL  
Aldrig plugga pedagogiska idéer  
Något måste vara fe-el  
Har hög EQ men inte nåt mer

Vi har jättemånga husdjur  
I en överfylld sektionslokal  
Klarar tentorna på ren tur  
Och i matten går det aldrig bra

||: Pedagogik – Matematik :||

Alla frågar “vilka är ni?”  
Blir ni lärare för ingenjörer  
Svar har inte ens vårt kansli  
Orkar inte förklara det mer

För vårt program är som ett nödrim  
W vill ha en skilsmässa  
Ovven kräver instruktionsfilm  
Först då kan batiken bli bra

||: Varför batik? – Det är unikt :||

_Text: Veronica Vilbern, Felicia Rosenberg & Felix Alin CL17, inför mottagningen 2020_

# W-hatarvisan

_Melodi: Åh, hur saligt att få vandra_

Jag vill inte gå på dubbelve  
Aldrig läsa hållbar utveckling  
Sponsrade av Värmex VD  
Går bara och lallar omkring

Hela skogen borde huggas  
Lövträd, barrträd, buskar borde bort  
Villor ska ju därför byggas  
och ge Suv till vartendaste barn

||:Miljön är körd – det gör mig rörd  
Gr8an är ful – CL är kul  
Den är turkos – nej, djup cyan  
Å’ Greta out :||

Organisationen vaknar  
Kan inte tolerera detta hat  
Vem ska annars rädda våra lavar?  
Inte är det någon som är lat

Alla är vi ju veganer  
Äter inte kött och åker kollektivt  
Stoppar exploateringsplaner  
(Nej) samhället ska vara primitivt

||:Miljön är körd – det gör mig rörd  
Gr8an är ful – CL är kul  
Den är turkos – nej, djup cyan  
Å’ Greta out :||

# Fysikvisan

_Melodi: Åh, hur saligt att få vandra_

Jag vill inte gå på fysik,  
aldrig tenta termometerdynamik.  
Jag vill inte höra syntmusik,  
inte festa som en tråkig mattegeek.

De ser ut som Televerket  
i en jätteful overall.  
De kan bara räkna kvarkar,  
nu hyllar vi Data med en skål!

||: Fysik är torrt – jag vill ju bort! :||

Einsteins vänner är de alla.  
Handelsmänniskor kan de aldrig få.  
Går och tror att de är balla,  
det får bli på egen hand om det ska gå.

Nu ska hela Sing-Sing rivas,  
Arkitekt är med på Datas lag.  
Televerket ska fördrivas  
uppå Konsulatets ljuva domedag

||: Å nubbedrag – på denna dag :||

_Text: DKM hösten 2000_

# Datas visa

_Melodi: Åh, hur saligt att få vandra_

Alla vi som går på Data  
sitter mest och kodar Perl-script varje natt.  
Med oss kan man inte prata  
om man inte loggat in på någon chatt.

Våran hy är grå som aska  
– när solen skiner sysslar vi med webdesign  
och när de andra börjat gasqua  
sitter vi och spelar Ultima Online.

Datan är grå – visst är det så!  
Datan är trist – javisst, javisst!  
Datan är skit – man drar en nit  
om man går dit!

Vi har något tomt i blicken,  
en hel skvadron av tomtar på vårt loft!  
Ingen av oss har nån flickvän/pojkvän/partner,  
men vi drömmer varje natt om Lara Croft\*.

Data borde formateras,  
systematiskt, partition för partition.  
Nördarna dekompileras  
och uppgraderas till en användbar version.

Datan är grå...

_Text: Mattis Castegren, framfördes första gången på Fysiksektionens Ettans fest 2001_

\* _Du kan sjunga godtycklig karaktär_

# Lärarvisan

_Melodi: Åh, hur saligt att få vandra_

Vi vill aldrig plugga lärare  
Aldrig plågas utav barnakiv  
För var år blir barnen särare  
Vill man ej få ut nåt mer av detta liv?

Utav rektorn blir man pressad  
Av elever och föräldrar med  
Snart så är man sönderstressad  
Och vad kan man sedan visa upp för det?

||: Är pengen kär – Byt karriär :||

Varför vill man nåt sånt plugga?  
Och utsättas för alla barnens bus?  
Jo, på sommarn kan man chugga  
Och konstant va under alkoholens rus

På sommarn kan vi släppa hatet  
Och knegar inte som nåt vanligt hjon  
Öl och PISA-resultatet  
Kan där finnas någon sorts korrelation?

||: Sommarn är bäst – En evig fest :||

# Mattehatarvisan

_Melodi: Åh, hur saligt att få vandra_

Jag vill aldrig gå på matte  
Aldrig tenta komplicerad analys  
Ingen av oss har ju vänner  
Pluggar algebra när de har fest och mys

Vi kan räkna integraler  
Derivera nolltegradens polynom  
Hälften av oss dubblar Handels  
För det är så lätt att bli en ekonom

Matte är svårt – vi jobbar hårt  
Det inses lätt – om man gör rätt  
Matte är kul – om man är ful  
Beviset slut

Gauss lärjungar är vi alla  
Eulers vänner är vi likaså  
Tycker om att gå och malla  
Fastän verkligheten vi ej kan förstå

Finns det satser om att haffa?  
Ekvationer som kan göra någon kär?  
Partner kan vi inte skaffa  
Vi får nöja oss med en imaginär

Matte är svårt – vi jobbar hårt  
Det inses lätt – om man gör rätt  
Matte är kul – om man är ful  
Beviset slut

_Text: Felix, Alex & Tuffs, Stuffgasquen 2021_

# Jag vill aldrig gå på media

_Melodi: Åh, hur saligt att få vandra_

Jag vill aldrig gå på Media  
Hipstertöntar är dom allesammans  
Dom kan inte programmera  
Hackar pseudokod i rosa Comic Sans

Dom läser heller inte Hållfen  
Man blir knappt en riktig ingenjör  
För vetenskapen är dom lekmän  
All teknik dom kan är kamerans interiör

Medieteknik – så magnifik  
Medieteknik – är ren komik  
Medieteknik – orsakar smärta och tragik  
Medieteknik – så magnifik  
Medieteknik – är ren komik  
Medieteknik – är skäl att drabbas av panik

Äpplen slåss mot Androider  
Media lider utav borderline  
Baren säljer bara cider  
Skriver ProInt-reflektion i InDesign

Dom tävlar i att kugga tentor  
Standard är individuell kursplan  
Intetsägande små männ’skor  
Därför går de under namnet ”Median”

Medieteknik...

# Kistavisan

_Melodi: Åh, hur saligt att få vandra_

Jag vill aldrig gå i Kista,  
aldrig tenta programmeringsmetodik.  
||: Vi kan bara iterera... :||\* (in abs.)

\* _Sjunges typiskt till att någon ropar “break semikolon” vilket i programmering avslutar en loop._

# Lappisvisan

_Melodi: Åh, hur saligt att få vandra_

Jag vill alltid bo på Lappis,  
aldrig skiljas från mitt ruttna kök.  
Käka pizza på Proffessorn,  
alltid höra grannens underbara pök.

Gångavstånd har jag till NF.  
Krälavstånd tillbaka likaså.  
Ångestvrål varenda tisdag,  
och en efterfest där alla hänger på.

Dit ska vi gå! – Vi hänger på!

# Visa om Medicinteknik

_Melodi: Åh, hur saligt att få vandra_

Vi som botar alla sjuka  
diagnos med hjälp av ultraljud  
Hårda delar likson mjuka  
vi placerar elektroder på din hud

Och studerar sen effekten  
tolkar diagrammets amplitud  
Om den påvisar defekter  
med din hjärna så leker vi gud

||: En röntgenbild, den gör mig vild  
och jag blir kär, får hjärtbesvär  
En blå pastill och lite pill  
Får mig att tända till :||
