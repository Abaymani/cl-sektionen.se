# Danse Macabre

_Melodi: Vårvindar friska_

Runt kring vår stuga smådjävlar sluga  
tassa så tyst med bockfot och svans.  
Varulvar yla, isande kyla  
sveper i dimma fanstygets dans.

Bäva, o fränder, lyssna och hör  
vrålen från gast som osalig dör.  
Satan han skrattar, flaskan han fattar,  
super tills dagen gryr.

Gastar och spöken skymtar i kröken.  
Dödingar släpar ruttnande lik.  
Benrangel skramla, spökhänder famla,  
kväva din strupes rosslande skrik.

Helvetets alla fasor släppts loss,  
Fan rider här med hela sin tross.  
Göm dig i stugan, du har fått flugan,  
dille det blir din lott.

_Text: Carl-Erik Carlstedt, CTH_
