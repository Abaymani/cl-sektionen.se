# Ida-Marie Fredén- USA

<img src="../../media/reseberattelser/ida-marie-freden-iowa.webp" class="rese-top">

Universitet: Iowa State University  
Termin: HT 2018  
Inriktning: Energi och Miljö

## Innan avresa

Jag ville åka på utbytesstudier dels få ett avbrott från de vanliga terminerna på kth, för att det är en väldigt bra chans att få testa på att leva i ett annat land, men också för att utveckla mina språkkunskaper. Varför det blev just Iowa State University I USA var för att jag ville väldigt gärna åka till USA, och tyckte att ISU var ett bra val. Kul att ha bott i Iowa där inte så många andra varit som typ Kalifornien.

Förberedelser jag behövde göra innan var att skaffa Visum. Jag hade fått höra att det kunde vara svårt och krångligt, och var en del steg som behövde gås igenom, men annars gick det väldigt smärtfritt. Vaccinationer var inget måste, men tyckte ändå det var lika bra så vaccinerade mig mot hepatit A och mot någon hjärnhinneinflammation.

## Ankomst

Jag kom dit två dagar innan den obligatoriska mottagningen började, och det kändes lagom. Då hann jag handla lite och även hinna se skolan lite. Mottagningen var som sagt obligatorisk, men väl under mottagningen så var det väldigt få aktiviteter som faktiskt var obligatoriska, och det hängde väldigt mycket på vilken grupp du hamnade i och hur din fadder var på vilken upplevelse av mottagningen du skulle få. Men det var å andra sidan hyfsat enkelt att haka på en annan grupp då, då de flesta saker var frivilliga.

## Ekonomi

Jag fick 6000 kr av Kth som bidrag för själva resan. Skulle tipsa om att ha lite sparpengar i alla fall när man åker dit. Finns inte överdrivet mycket att göra i Ames, och det är kul att kunna resa lite när man väl är där. Så eftersom det ligger ungefär som Sverige i kostnad på grejer hade jag nog kanske övervägt att åka till något annat land om man vill man få ut så mycket som möjligt av sitt utbyte om man inte har lite sparpengar att ta av. Men allt beror ju på vad man har för levnadsstandard och hur mycket man vill åka och resa och så. Obligatoriska kostnader skulle nog bara vara flyget dit och visum för mig.

## Boeende

Jag och två andra kth-studenter bodde i en lägenhet lite utanför campus, hos Madison som det hette, 4 km ungefär, och det var bra. Billigare hyra och gym och pool ingick. De vi hyrde av var lite luriga dock så like olika med hur bra det var. Hyfsat bra busstrafik med, så det fungerade bra. Standard var annars att bo på Campusområdet, det gjorde de flesta utbytesstudenterna och tror många trivdes med det med. Det man ska vara medveten om dock är att tar man ett korridorsrum måste man välja att ta en meal-plan, där man då betalar i förväg för matkuponger som man kan använda på skolans matsalar där det serveras frukost, lunch och middag. Min uppfattning av det var dock att de som tog det ångrade sig och de som inte tog det var nöjda med att de inte tog det.

Hyran på madison för oss var 430 USD + Utilities, och för de som bodde på campus var det mellan 500-700 USD beroende på hur och var man bodde.

## Universitetet och studierna

Universitetet är större än KTH och är främst inriktade på Jordbruk, teknik och arkitektur skulle jag säga. Skulle säga att största skillnaden på undervisningen var att schemat här såg exakt lika dant ut vecka till vecka och att man dessutom hade rullande läxor till varje vecka, vilket man inte är så van vid på KTH. Det var betydligt enklare att klara proven med. Gjorde man bara de läxor man fick och gjorde det som krävdes behövde man inte vara orolig för att inte klara sig, även om det kunde låta så innan proven.

Ett av våra klassrum

<img src="../../media/reseberattelser/ida-marie-freden-klassrum.webp" style="">

## Kurser

Jag läste kurser inom statistik, geografi, oceanografi och om populationer. Statistikkursen kunde jag tillgodoräkna mig istället för statistikkursen på KTH, och de andra tre kurserna kunde jag tillgodoräkna mig som valbara kurser till min inriktning energi och miljö. Tyckte kurserna var väldigt bra och gav ett väldigt intressant perspektiv på dels det som kurserna lärde ut, men också på USAs synsätt på dessa områden

## Staden och landet

Landet var USA, och det var ju precis så som man tänker att USA ska vara. Allt stämde. Ames ligger i Iowa, så i Mid West, och det var inte ovanligt att människor hade cowboyboots och att gilla country musik mer en regel än ett undantag.

## Fritid och sociala aktiviteter

Det fanns fantastiska gym på skolan som man fick använda där det fanns planer för fotboll, basket, badminton, squash, klätterväggar eller allt man kan tänka sig egentligen. Badbassäng också. De gymmen anordnade olika resor där de åkte och paddlade och tältade och sådant. Det fanns många klubbar att gå med i också, inget jag gjorde dock.

Utelivet tyckte jag var fantastiskt. Egentligen alla studenter som gick ut gick samma ”runda” när man gick ut, mer eller mindre, där det fanns egentligen en ”klubb” man slutade på vilket var väldigt kul. Väldigt billig biljard fanns också, så det utnyttjade vi 4 gånger i veckan.

<div style="">
<img src="../../media/reseberattelser/ida-marie-freden-fotboll.webp" style="width:150px; height: 200px; float:right;">
<p style="min-width: 300px;overflow-wrap: break-word;">
Cirka varannan lördag var det fotbollsmatch (Amerikansk fotboll) där de dagarna började med Tail gate. Tail Gate går egentligen ut på att man träffas några timmar innan matchen börjar på området utanför arenan och äter mat (kött, ost, pannkakor eller kakor typ) och dricker, och det är inte bara för studenter utan det är minst lika många barnfamiljer och sådant. Och sen var det match i ungefär 4 timmar, och sen gick folk ut. Så det var väldigt roliga event som engagerade hela staden.
</p>

</div>

5-dollars bio på tisdagar rekommenderas starkt, vi var där varje tisdag. Otroliga säten i salongen och i vissa fanns det tom värme i sätena. Just den här tisdagen valde vi en tydligen inte så populär film, vilket resulterade i att vi fick salongen helt för oss själva.

Äter corn dog, en korv friterad i majssmet. För att Iowa är Iowa... Men väldigt gott!
Grottutforskning i Iowa. Verkligen coola!

<img src="../../media/reseberattelser/ida-marie-freden-corndogs.webp" style="margin-right: 10%;">
<img src="../../media/reseberattelser/ida-marie-freden-gråtta.webp" style="">

## Rekommendationer och övriga reflektioner

Ta med både varma och kalla kläder. Blir ungefär 30 grader i augusti/September och kan bli riktigt kallt i december. Var -40 grader nyårsafton 2017. Men riktigt härligt ställe, sök dit!!
