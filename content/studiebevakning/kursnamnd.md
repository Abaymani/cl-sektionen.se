## Kursnämnd

Kursnämnd bör finnas för alla kurser. Det är kursansvariges ansvar att se till att en kursnämnd skapas för kursen, men vi studenter kan underlätta arbetet genom att upplysa föreläsaren om behovet av en kursnämnd, prata ihop oss samt anmäla intresse till kursansvarig.

En kursnämnd består av vanligtvis två eller tre frivilliga studenter som läser en viss kurs och tillsätts oftast på de första föreläsningarna. För de flesta av kurserna som läses på CL så utgör CL-studenterna en mindre del av alla studenter. Det är därför viktigt att vi från CL får vår röst hörd under kursen så att inte kursansvarig utgår från att vi har samma förkunskaper som studenterna från de andra programmen vi samläser med.

Kursnämnden pratar och lyssnar på studenter som läser kursen och framför studenternas åsikter till kursansvarig. Hur det genomförs i praktiken varierar från kurs till kurs men kan ske i form av lunchmöten, kortare avstämningar i samband med föreläsningar eller kursutvärderingar. Kursnämnden kan också kommunicera ut information från föreläsare/examinator till studenterna.

**Har du varit med i en kursnämnd någon gång under 2023?** Fyll i detta formuläret: https://forms.gle/2GDvprbpYHUENzMB9
