## Sektionen

Sektionen för Civilingenjör & Lärare är en ideell studentsektion under Tekniska Högskolan Studentkår (THS) och företräder alla som studerar på programmen för Civilingenjör och Lärare samt Kompletterande Pedagogisk Utbildning (KPU) på KTH.

Sektionen syfte är att värna om alla programstuderandes studietid. Detta gör vi genom att bedriva utbildningsbevakning, näringslivsaktiviteter och nämndarbete så att studietiden på KTH blir så bra som möjligt. Sektionens verksamhet är uppdelad i ett antal nämnder och övriga förtroendevalda samt en sektionsstyrelse. Nämndernas verksamheter har olika syften, bland annat utbildningsbevakning, studiesociala frågor och evenemang. Mer information om styrelsen, nämnderna och övriga förtroendevalda hittar du om klickar runt på webbplatsen.

### Varför ska jag bli sektionsmedlem?

Det finns många anledningar till varför du skulle vilja vara sektionsmedlem. Du stöttar studentinflytande på KTH, blir en del av en gemenskap och får andra fördelar.

Du måste vara sektionsmedlem för att:

- ha rösträtt på sektionsmötet som är sektionens högsta beslutande organ. Det är här du kan vara med och påverka sektionens arbete.

- bli förtroendevald, det vill säga ha en post på sektionen.

- stå i SSSBs bostadskö.

- få subventionerade event av sektionen.

- få företräde på sektionsaktiviteter och -evenemang.

- ta del av förmåner och rabatter från THS, vilket du kan läsa mer om vad det innebär här: https://ths.kth.se/membership/

### Hur blir jag sektionsmedlem?

När du blir kårmedlem blir du automatiskt sektionsmedlem i den sektion som ditt program tillhör. Att bli kårmedlem innebär att du betalar in en medlemsavgift till THS, via denna länk: https://ths.kth.se/membership/
